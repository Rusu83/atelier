<html>
<head><meta http-equiv=Content-Type content="text/html; charset=UTF-8">
<style type="text/css">
<!--
span.cls_002{font-family:Times,serif;font-size:12.1px;color:rgb(0,0,0);font-weight:normal;font-style:normal;text-decoration: none}
div.cls_002{font-family:Times,serif;font-size:12.1px;color:rgb(0,0,0);font-weight:normal;font-style:normal;text-decoration: none}
-->
</style>
<script type="text/javascript" src="a9941e6a-5443-11eb-8b25-0cc47a792c0a_id_a9941e6a-5443-11eb-8b25-0cc47a792c0a_files/wz_jsgraphics.js"></script>
</head>
<body>
<div style="position:absolute;left:50%;margin-left:-297px;top:0px;width:595px;height:841px;border-style:outset;overflow:hidden">
<div style="position:absolute;left:0px;top:0px">
<img src="a9941e6a-5443-11eb-8b25-0cc47a792c0a_id_a9941e6a-5443-11eb-8b25-0cc47a792c0a_files/background1.jpg" width=595 height=841></div>
<div style="position:absolute;left:220.42px;top:54.54px" class="cls_002"><span class="cls_002">Anul Nou în pandemie la Durău</span></div>
<div style="position:absolute;left:92.18px;top:82.14px" class="cls_002"><span class="cls_002">În anul 2020, din motive evidente, au existat câteva restricții noi în cazul petrecerilor de</span></div>
<div style="position:absolute;left:56.66px;top:96.06px" class="cls_002"><span class="cls_002">Revelion pe lângă cele obișnuite legate de ordinea și liniștea publică și utilizarea materialelor</span></div>
<div style="position:absolute;left:56.66px;top:109.74px" class="cls_002"><span class="cls_002">pirotehnice.</span></div>
<div style="position:absolute;left:92.18px;top:123.69px" class="cls_002"><span class="cls_002">Mă așteptam ca pensiunile și cabanele să fie mai libere de Anul Nou în 2020, având în</span></div>
<div style="position:absolute;left:56.66px;top:137.37px" class="cls_002"><span class="cls_002">vedere presupusul număr maxim de persoane și problemele pe care industria HoReCa le-a avut tot</span></div>
<div style="position:absolute;left:56.66px;top:151.29px" class="cls_002"><span class="cls_002">restul anului.</span></div>
<div style="position:absolute;left:92.18px;top:164.97px" class="cls_002"><span class="cls_002">Realitatea nu s-a potrivit deloc cu așteptările mele. După o săptămână întreagă de cătutări,</span></div>
<div style="position:absolute;left:56.66px;top:178.89px" class="cls_002"><span class="cls_002">am reușit cu greu să găsim o pensiune liberă care să poată acomoda mai puțin de zece oameni. După</span></div>
<div style="position:absolute;left:56.66px;top:192.57px" class="cls_002"><span class="cls_002">ce am ajuns la pensiune, părea că realitatea se apropie mai mult de așteptările mele. Noi închiriasem</span></div>
<div style="position:absolute;left:56.66px;top:206.51px" class="cls_002"><span class="cls_002">mansarda, adică 3 camere, într-o pensiune cu 30 de camere, restul pensiunii era ca și bântuită. A</span></div>
<div style="position:absolute;left:56.66px;top:220.19px" class="cls_002"><span class="cls_002">doua zi am mers pe pârtie și realitatea încă îmi făcea pe plac, pârtia era destul de ocupată, dar în</span></div>
<div style="position:absolute;left:56.66px;top:234.11px" class="cls_002"><span class="cls_002">mare parte nu erau exagerat de mulți oameni și exista o distanță clară între grupuri mici separate.</span></div>
<div style="position:absolute;left:92.18px;top:247.79px" class="cls_002"><span class="cls_002">Realitatea avea să îmi spulbere curând așteptările. În scurtul timp cât am verificat pârtia</span></div>
<div style="position:absolute;left:56.66px;top:261.71px" class="cls_002"><span class="cls_002">mașinile apărute în parcarea pensiunii indicau că restul de 27 de camere fuseseră ocupate. Am aflat</span></div>
<div style="position:absolute;left:56.66px;top:275.39px" class="cls_002"><span class="cls_002">mai apoi că toate cele 27 de camere au fost ocupate de un singur grup mare de oameni.</span></div>
<div style="position:absolute;left:92.18px;top:289.34px" class="cls_002"><span class="cls_002">În noaptea de Anul Nou am observat câteva mașini ale poliției patrulând pe stradă, dar</span></div>
<div style="position:absolute;left:56.66px;top:303.02px" class="cls_002"><span class="cls_002">spiritele erau calme. Am convenit cu ceilalți oameni cu care m-am cazat în cele 3 camere să</span></div>
<div style="position:absolute;left:56.66px;top:316.94px" class="cls_002"><span class="cls_002">încercăm să evităm o posibilă întâlnire cu forțele de ordine. “Măcar anul ăsta”, am spus.</span></div>
<div style="position:absolute;left:92.18px;top:330.62px" class="cls_002"><span class="cls_002">Focurile de artificii au început la ora 22:30 mai la vale cu trei pensiuni față de noi.</span></div>
<div style="position:absolute;left:56.66px;top:344.54px" class="cls_002"><span class="cls_002">Pensiunea de lângă, ca să dovedească primirea mesajului, au lansat un scurt val de artificii ca</span></div>
<div style="position:absolute;left:56.66px;top:358.22px" class="cls_002"><span class="cls_002">răspuns. Din cealaltă parte a stațiunii s-au văzut pe cer două rachete ca răspuns tot la primele</span></div>
<div style="position:absolute;left:56.66px;top:372.16px" class="cls_002"><span class="cls_002">artificii.</span></div>
<div style="position:absolute;left:92.18px;top:385.84px" class="cls_002"><span class="cls_002">În final, am petrecut Revelionul nostru cuminte, cu distanțare socială, în paralel cu</span></div>
<div style="position:absolute;left:56.66px;top:399.76px" class="cls_002"><span class="cls_002">Revelionul lor “obișnuit”. Un Revelion obișnuit petrecut în prea mulți oameni, prea aproape și prea</span></div>
<div style="position:absolute;left:56.66px;top:413.44px" class="cls_002"><span class="cls_002">gălăgioși și cu artificii care pe lângă ilegalitatea deținerii lor, au fost lansate de pe suprafața unui</span></div>
<div style="position:absolute;left:56.66px;top:427.36px" class="cls_002"><span class="cls_002">drum public și la o distanță mult prea mică de spațiul împădurit cel mai apropiat.</span></div>
</div>

</body>
</html>
